("Header":"Elverum-drapet: Familien dypt skuffet over oppfølgingen avdøde fikk fra politiet", Tid:"18:01 2.1."): "De etterlatte er i dyp sorg etter tapet av deres datter og søster. De blir ivaretatt av familie og venner, og har fått tilbud om krisehjelp gjennom kommunen., sier familien gjennom sin bistandsadvokat Pirashanthy Sivabalachandran, i en uttalelse til pressen."

("Header":"Sørfold: Mann på 19 år siktet for drap på mor og stefar", Tid:"14:47 2.1."):"Natt til første nyttårsdag døde tre personer etter knivstikking i Sørfold kommune. Politiet i Nordland kan bekrefte at den siktede er en mann på 19 år, og at han er siktet for drap på sin mor og sin stefar, samt drapsforsøk på sin yngre halvsøster. Jenten ble sendt til Nordlandssykehuset i går med knivskader. Det var hennes mor og far som ble funnet død på stedet sammen med siktede, skriver politiet i Nordland i en pressemelding tirsdag"

("Header":"Japanske medier: Dødstallet etter jordskjelvet har steget til 48", Tid:"08:46 2.1."):"Til sammen 48 personer er bekreftet døde etter jordskjelvet i Japan, melder landets kringkaster NHK. Kanalen viser til myndighetene i Ishikawa-prefekturet, som er et av de hardest rammede områdene. Tidligere ble det opplyst om 30 døde i dette området. Jordskjelvet mandag hadde en styrke på 7,5. Tirsdag kalte Japans statsminister Fumio Kishida redningsarbeidet for en kamp mot klokken, og det ble sendt ut 1000 soldater for å bistå i de berørte områdene. Tusenvis av bygninger, biler og båter er ødelagt. Tirsdag morgen meldes det også om et nytt jordskjelv i Japan, men denne gangen har det ikke blitt sendt ut tsunamivarsel."

("Header":"Nytt russisk angrep mot Kyiv", Tid:"06:41 2.1."):"Tirsdag morgen pågår et nytt russisk rakettangrep mot den ukrainske hovedstaden Kyiv. Det opplyser den militære administrasjonen i byen på Telegram. Luftvernet i byen er i gang med å avverge angrepet, som kommer etter et droneangrep tidligere natt til tirsdag."

("Header":"Tankbil med melk veltet i Nord-Aurdal", Tid:"20:55 1.1."):"En tankbil lastet med melk har veltet på E16 i Nord-Aurdal, melder politiet. Sjåføren tas med til legevakt for sjekk. Et kjørefelt stengt, trafikken dirigeres på stedet, skriver politiet."

("Header":"170 henrettet i Saudi-Arabia i fjor", Tid:"20:30 1.1."):"Det ble gjennomført 170 henrettelser i Saudi-Arabia i 2023, inkludert fire på nyttårsaften. Tallene fremgår i en opptelling nyhetsbyrået AFP har gjort basert på kunngjøringer fra saudiske myndigheter. De fire som ble henrettet på søndag – nyttårsaften – var dømt for drap, ifølge landets myndigheter."

("Header":"Trafikkulykke mellom buss og politibil i Oslo sentrum - veien stengt", Tid:"08:16 1.1."):"Trafikkuhell mellom en buss og en tjenestebil fra politiet i Hausmanns gate. Trafikken er stengt mellom Hausmanns gate og Torggata, retning Grønland. Ingen personskade, skrev politiet på X klokken 08.15. I en oppdatering klokken 08.31 skriver politiet at veien er åpnet igjen."